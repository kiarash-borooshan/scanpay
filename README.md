# scanpay
ratail warehose

<div dir="rtl">

# چکیده: 
از مهمترین اقلام دارایی، موجودی کالا می‌باشد. ارزش موجودی کالاها تأثیر قابل ملاحظه‌ای در سود و زیان در پایان دوره مالی دارد. پایش مستمر اجناس چه در داخل مغازه و چه در انبار از معضلات اساسی مغازه‌داران می‌باشد. زیرا مغازه‌دار باید بداند که چه اجناسی دارند و چه اجناسی را باید بصورت عمده از بازار تهیه کند. مضافا مغازه‌دار باید پایش‌هایی در مورد محصولات پرفروش و کم‌فروش و همچنین هم‌صنف‌های خود در همسایگی خود نیز  داشته باشد. همچنین باید در مورد سرقت که چه توسط مشتری و چه توسط کارمند انجام می‌پذیرد نظارت داشته باشد. 

# معرفی کسب‌وکار: 
با توجه به افزایش هزینه‌ها، اجاره انبار برای برخی کاسب‌ها مشکل است. بنابراین مجبور هستند که بصورت مستمر اقدام به خرید از بازار عمده‌فروشان داشته‌باشند. برخی دیگر هم به دلایل مختلفی از جمله حجیم بودن اجناس و … نیاز به انبار در نزدیک محل مغازه دارند. در هر صورت برای خرید اجناس جدید از عمده‌فروشان، نیاز به آگاهی از موجودی انبار خود دارند.

## شرح مشکل:
خرید از عمده‌فروشان نیاز به حافظه قوی از اجناس فروخته شده دارد و برای افرادی که انبار ندارد این نیاز محسوس تر است. همچنین تحلیل خوش فروش یا بدفروش بودن اجناس هم معضل دیگری است که مغازه‌داران با آن دست به گریبان هستند. و اکثراً اجناس فروخته‌شده داخل یک دفتر نگارش می‌شود که خصوصا در زمان ازدحام، کار را برای فروشنده بسیار مشکل و معطلی مشتری را افزایش می‌دهد.
متأسفانه خواه نا خواه سرقت بخشی جدائی ناپذیر از مشاغل فروش می‌باشد. هرچند بخش عظیم از مشتریان دارای شأن، شخصیت و وجدان هستند ولی آمار دقیق در این امر موجود نیست و خسارت آن علاوه بر خسارات خرابی اجناس، ضرر قابل توجهی به مغازه‌داران وارد می‌کند که اکثر کارفرماها این خسارات را بر حقوق ناکافی کارمند خود تحمیل می‌کنند و از آن‌ها توقعات نابجا دارند.
در یک راسته فروش در خیابان با پاخور مناسب مغازه‌های متنوعی وجود دارد که برخی از این مغازه‌ها با یکدیگر هم‌صنف هستند. عقاید نابجایی توسط مغازه‌دارها وجود دارد. از جمله آن عدم برچسب قیمت در پشت ویترین است که معتقد هستند هم‌صنف من ممکن است قیمت کمتر ارائه کند. البته در دوران دیجیکالا دیگر نمی‌توان مزیت رقابتی در مورد قیمت مطرح نمود. عقیده دیگر  این است که ممکن است هم‌صنف من همان محصولی که من ارائه کرده‌ام را ارائه کند. در مورد این موضوع در بخش بعدی بیشتر بحث خواهد شد.
اداره مالیات، تعزیرات و … دیگر مشکلی است که مغازه‌دار با آن روبرو است. در این راستا بیشتر تمایل دارند که توسط کارت به کارت فروش داشته باشند که البته اداره مالیات پول خود را از مشتری میستاند. استفاده از رمزارزها هم نیاز به زیرساخت دارد. تعزیرات نیز به بهانه‌های مختلف اعم از عدم صدور فاکتور و ... مغازه‌دار را جریمه می‌کند.

## شرح راه‌حل: 
برای رفع مشکلات مطرح شده پروژه‌ای با این مظمون در دست تهیه است. این پروژه دو هدف کلی را دنبال می‌کند.
 اول: ایجاد، راه‌اندازی و پشتیبانی یک سامانه تعاملی1 ترجیحاً مبتنی بر وب (و نه برنامه کاربردی2 ) جهت پایش انبار در وهله اول برای مغازه‌ها، در وهله دوم برای عمده‌فروشان و در وهله سوم برای تولیدکنندگان می‌باشد.
دوم: ایجاد سامانه‌ای الهام گرفته از «دیجیکالا» و «باسلام» ولی از نوع محلی3. بدین معنا که هر شخص برای خرید فیزیکی و نه اینترنتی می‌تواند با کمک از این سامانه مغازه‌های اطراف محل حضور خود را پیدا کرده و در صورت تمایل مغازه‌دار، اجناس موجود در مغازه را مشاهده کند.


<br><br>
توضیحات تکمیلی در یک فایل pdf در مسیر پروژه  به نام
«retail warehouse business plan » 
در دسترس می‌باشد.

</div>

css html templates from: <br>
https://github.com/nima-parandavar/simple_blog_template
<br>
https://www.free-css.com/free-css-templates/page249/yamifood
<br>
